# diskusyon-inisyal

Nan dokuman sa a, mwen ta renmnen entroduyi projè **Bouske** a.  
Mwen enterese kreye avèk kolaborasyon, gid, èd, ak sipò zanmi pre kou zanmi lwen, yon sit pou yon magazin an Kreyòl, ki angaje, trete, diskute de sujè enpòtan an profondè.  Ke se swa nan domèn atistik, ekonomik, istorik, kiltirèl, sosyolojik, ou syantifik, sa ki enpòtan seke:
1. fòk atik trete de suje ki ta dwe enterese Ayisyen (ke yap viv Ayiti ou byen lan Diaspora a)
2. fòk atik yo angaje ak suje a seryezman (nou ankouraje ekritu atik ki long, ki gen bon detay ak eksplikasyon)
3. fok atik yo gen yon traduksyon an Kreyòl, si yo pa ekri an Kreyòl alorijin.

Mwen envite nou kolabore, gide, ede, sipòte projè sa a, jan nou kapab.

J. Tipan Verella
2019-01-07, Dèlma 95, Ayiti.
